Heihachi Mishima è un personaggio immaginario della serie di videogiochi picchiaduro Tekken.
È uno dei personaggi principali di tutta la serie nonché capo della Mishima Zaibatsu e compare in tutti i videogiochi
(così come Paul Phoenix, Nina Williams e Yoshimitsu). Heihachi è il boss finale di Tekken e Tekken 4 e ricopre il ruolo
di antagonista in tutti i videogiochi.
Aspetto
Heihachi è un uomo dai capelli grigi che gli coprono parzialmente la testa tenuti verso l'alto ma piegati leggermente
 indietro (neri in Tekken, Tekken 2 e Tekken Tag Tournament 2) e un fisico molto possente nonostante l'età, da Tekken 2
 Heihachi possiede una cicatrice a forma di X sul petto, avuta dopo che suo figlio Kazuya l'ha gettato giù dal burrone.
 Egli è il capo della Mishima Zaibatsu, organizzazione di famiglia fondata da suo padre Jinpachi, in Tekken, Tekken 3 e
 Tekken 4, dopo aver preso il controllo dal padre tramite un colpo di Stato.

Nonostante non possieda il Gene del diavolo, Heihachi ha delle capacità che superano quelle di un normale essere umano.
Infatti riesce addirittura a sopravvivere all'esplosione dei Jacks e dell'Honmaru, riprendendosi circa due mesi dopo,
passati senza né mangiare né bere. Questo potere è stato ottenuto da Heihachi dopo che quest'ultimo è riuscito ad
 impossessarsi del sangue del dio della lotta, Ogre, personaggio introdotto in Tekken 3.

In Tekken Tag Tournament 2 Heihachi ingerisce una droga, studiata da lui, e grazie ad'essa ringiovanisce; ha così un
viso più giovanile, i capelli neri che questa volta gli coprono tutta la testa, e un fisico leggermente più possente.

Con questo nuovo aspetto appare in Tekken 3D: Prime Edition, mentre rimane coi capelli bianchi in
Street Fighter X Tekken di Capcom, in cui è in coppia con Kuma.

Stile di combattimento
Il suo stile di combattimento è il Karate stile Mishima, stile imparato originariamente dal padre che ha poi tramandato
a suo figlio Kazuya e a suo nipote Jin. Lo stile di combattimento di Heihachi si basa sul Karate Gōjū-ryū con posa a
 palmo aperto, molti colpi a taglio e pugni a martello, anche se Heihachi presenta alcune mosse di wrestling come
 l'Atomic Drop (Heihachi afferra l'avversario da dietro e gli fa sbattere il coccige contro il suo ginocchio) e la
  Powerbomb.

Tra le mosse a disposizione di Mishima ci sono lo Spinning Demon, l'Electric Wind God Fist, il Dragon Uppercut,
Stonehead, Demon Scissors e le combo Mishima da 10 colpi[4].

Personalità
Heihachi è un uomo con una forte volontà, determinazione, fierezza e spirito combattivo, non si tira mai indietro
davanti alle sfide, perché il suo obiettivo è diventare il più temuto e forte lottatore del mondo.

Non è molto buono, in quanto è severo con Kazuya fin dall'infanzia, e stufo della sua debolezza lo ha buttato giù dal
dirupo per cercare di temprargli lo spirito in un vero lottatore, ha imprigionato poi il padre che interferì.

È molto affezionato alla sua azienda, che ha diretto per oltre 40 anni che desidera mantenere sotto suo controllo e
qualora la perdesse, cercherebbe in tutti i modi di riprendersela.

Anche se sembra completamente malvagio, Heihachi ha un lato buono che dimostra con sua moglie Kazumi e dimostra di
voler bene anche a suo nipote Jin in Tekken 3 prendendosi cura di lui e insegnandogli a combattere finché egli non si
dimostra contaminato dal gene del diavolo, ripudiato da Heihachi sopra ogni altra cosa; dimostrato anche nel suo stesso
finale di Tekken 3, dove, vedendo Jin a terra privo di sensi, lo carica sull'elicottero con sé e rimane triste quando
butta giù Jin dall'elicottero. Heihachi anche se usa il pugno di ferro con la Mishima Zaibatsu, cerca di usare il
potere militare della compagnia per mantenere la pace.